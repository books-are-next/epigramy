---
title: Králi
contentType: poetry
---

<section>

## ARISTOKRATICKÝ

Však se podle díla mistrův rozum vidí,  
císař dělá šlechtu, Pán Bůh stvořil lidi.  
Pán Bůh stvořil lidi, krejčí tvoří pány;  
kdo je malý mistr, mívá malé plány.

## VÝSTRAHA CÍSAŘI

Caveant consules, ne res publica detrimentum capiat.

Vyšli jsoutě tři vlastenci,  
to s motykami,  
vykopávat českou duši  
z německé jámy.

## NEJKRATŠÍ SYMBOLUM

Motto: Co jest císařovo, císaři, a co jest Božího, Bohu.  
             Ferdinand II.

Řeknu vám, až budu smít:  
neníť Bůh a císař nemá být.

## LANDTAG[**\[22\]**](../Text/epigrami_020.html#_ftn22)

Prezident: Franc neb Muzeum! O to tu, páni, běží,  
volte zkrátka, šetřte plíc.  
Stavové: Muzeum! – Když chcete zvěř mít na nábřeží,  
ať je jí tam tedy víc.

## NOVINA Z PRAHY

Na nábřeží podívat se běž,  
gotická se na něm staví věž.  
Okolo ní českých krajů chlouba,  
a ve věži bude – trouba.

## \* \* \*

**Cui simile est Austriacum regimen?**

Čemu se podobá rakouská vláda?  
Odpověd:  
**Missae de requiem** – černé mši.  
**Nullum Gloria** – žádný je nechválí,  
**nullum Credo** – žádný jim nevěří,  
**longum Offertorium** – pořád abysme dávali,  
**et in fine nulla Benedictio** –  
a ku konci to všechno čert vezme.

## DOBROTIVOST V.

Copak ty, Ferdáčku, co děláš,  
že s námi už více nic nemáš;  
vidíš, kdybys byl poslechl nás,  
mohls panovati nad námi zas.  
Kdepak máš korunu,  
co jsi měl na trůnu?  
Ach, vzali ti ji, vzali  
na radu jisté paní,  
jež ležela v posteli  
s Grünnem při klekání.

</section>

[^1]: Definitio disciplinaris – věroučná definice.

[^2]: Perfectibilitas fidei catholicae – dokonalost katolické víry.

[^3]: Aus ihren Werken werder ihr sie erkennen – podle jejích skutků poznáte ji.

[^4]: Demonstratio miraculorum – důkaz zázraků.

[^5]: Ecclesia militans – církev bojující.

[^6]: Evangelium sophisticum – sofistikované, chytrácké evangelium.

[^7]: Societas Jesu – Tovaryšstvo Ježíšovo.

[^8]: Vetus testamentum praefiguravit Novum – Starý zákon, předobraz Nového.

[^9]: Erdengötter – zemští bohové.

[^10]: Oberstlandesamtsprojekt – návrh nejvyššího zemského úřadu.

[^11]: Ins Stammbuch Sr Hochgeboren – do památníku Jeho Výsosti.

[^12]: Figura inversionis – způsob obratu.

[^13]: Ius regale – panovnické právo.

[^14]: _Professor iuris examinans dicit –_ Zkoušející profesor práva praví.

[^15]: _Studiosus respondens dicit –_Odpovídající student praví.

[^16]: Verba docent, exempla trahunt – slova poučují, příklady táhnou.

[^17]: Antigall – rozuměj Gall = Havel (Havlíčkův pseudonym).

[^18]: Triplex immaculatio – trojnásobná neposkvrněnost.

[^19]: Umgang mit Menschen – styk s lidmi.

[^20]: Beata Virgo Maria jesuitis salutem – Blahoslavená Panna Maria pozdravuje jezuity.

[^21]: Les Bohémiens et les Caraïbes – Cikáni a moderní Karibové (indiánští lidojedi).

[^22]: Landtag – zemský sněm.

[^23]: Comparatio a maiori ad minus – přirovnání většího k menšímu.

[^24]: _Kollarus_, poeta magnus nec non philantropus slavicus – Kollár, velký básník a slovanský. Lidumil.

[^25]: _Gallus Borovianus_, qui habet malum cor – Havel Borovský, který má špatné srdce.

[^26]: **Kollarus** oculos sursum tollit et dicit rimum – Kollár zvedne oči vzhůru a říká rým.

[^27]: **Gallus procurrit** in scenam et despicienter dicit rimum – Havel vyběhne na scénu a s pohrdáním říká rým.

[^28]: Initium sapientiae – počátek moudrosti.

[^29]: Ex ungue leonem – podle drápu poznáš lva.

[^30]: Versus memoriales  – verše k zapamatování.
