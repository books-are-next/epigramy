---
title: Listy do památníku
contentType: poetry
---




<section>

## HONORATĚ Z WISZNIOWSKÝCH-ZAPOVÉ

I v polských sadech ujmulo se kvítí,  
jemuž neznámé české slunce svítí.

## VLASY NA PAMÁTKU

Barbar je Angličan, jenž řecké chrámy  
okrádaje mistrovská díla ruší,  
z nich částky béře s necitelnou duší,  
by naplnil muzea svá a krámy.  
A což je ten, kdo nejkrásnější z božských díl  
o částku krásy oloupil?

## VESELÉ SLEČNĚ

Vzpomeňte si jen vždy na mne co přítele svého,  
když stojíte s rohlíčkem u šálku kafového.  
Při té mojí skrovné prosbě oumysl je ten,  
byste na mne vzpomínala třikrát každý den.

## SMUTNÉ SLEČNĚ

Nestálý nám osud dalo nebe;  
buďme spolu, pokud ono přeje,  
až nás ale vítr rozevěje –  
budou aspoň lístky vedle sebe.

## PANU VOJTĚCHU WEIDENHOFFROVI

(Při odjezdu z Prahy do Peště)

Provoďte jej šťastně moje řádky  
do nepříznivé nám ciziny;  
připutujte opět šťastně zpátky  
s zdárným synem české otčiny!

## PETRU MILOSLAVU VESELSKÉMU

Zle, příteli, zle,  
Schmerling byl již zde;  
jednal s návladním Čermákem,  
by se mnou již počal hákem:  
hůř bude než zle!

## DO PAMÁTNÍKU SLEČNĚ  
JUSTINĚ JEŘÁBKOVÉ  
V BOROTICÍCH

Borová a Borotice –  
to jsou pravé sestřenice;  
taky my nepopustíme,  
až se nějak spřátelíme.

</section>

[^1]: Definitio disciplinaris – věroučná definice.

[^2]: Perfectibilitas fidei catholicae – dokonalost katolické víry.

[^3]: Aus ihren Werken werder ihr sie erkennen – podle jejích skutků poznáte ji.

[^4]: Demonstratio miraculorum – důkaz zázraků.

[^5]: Ecclesia militans – církev bojující.

[^6]: Evangelium sophisticum – sofistikované, chytrácké evangelium.

[^7]: Societas Jesu – Tovaryšstvo Ježíšovo.

[^8]: Vetus testamentum praefiguravit Novum – Starý zákon, předobraz Nového.

[^9]: Erdengötter – zemští bohové.

[^10]: Oberstlandesamtsprojekt – návrh nejvyššího zemského úřadu.

[^11]: Ins Stammbuch Sr Hochgeboren – do památníku Jeho Výsosti.

[^12]: Figura inversionis – způsob obratu.

[^13]: Ius regale – panovnické právo.

[^14]: _Professor iuris examinans dicit –_ Zkoušející profesor práva praví.

[^15]: _Studiosus respondens dicit –_Odpovídající student praví.

[^16]: Verba docent, exempla trahunt – slova poučují, příklady táhnou.

[^17]: Antigall – rozuměj Gall = Havel (Havlíčkův pseudonym).

[^18]: Triplex immaculatio – trojnásobná neposkvrněnost.

[^19]: Umgang mit Menschen – styk s lidmi.

[^20]: Beata Virgo Maria jesuitis salutem – Blahoslavená Panna Maria pozdravuje jezuity.

[^21]: Les Bohémiens et les Caraïbes – Cikáni a moderní Karibové (indiánští lidojedi).

[^22]: Landtag – zemský sněm.

[^23]: Comparatio a maiori ad minus – přirovnání většího k menšímu.

[^24]: _Kollarus_, poeta magnus nec non philantropus slavicus – Kollár, velký básník a slovanský. Lidumil.

[^25]: _Gallus Borovianus_, qui habet malum cor – Havel Borovský, který má špatné srdce.

[^26]: **Kollarus** oculos sursum tollit et dicit rimum – Kollár zvedne oči vzhůru a říká rým.

[^27]: **Gallus procurrit** in scenam et despicienter dicit rimum – Havel vyběhne na scénu a s pohrdáním říká rým.

[^28]: Initium sapientiae – počátek moudrosti.

[^29]: Ex ungue leonem – podle drápu poznáš lva.

[^30]: Versus memoriales  – verše k zapamatování.
