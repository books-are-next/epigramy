---
title: Múzám
contentType: poetry
---

<section>

## NOVÁ LITERATURA

Že nemoh být prvním světlem v Čechách,  
zaved s námi Hurban krutou hádku;  
on podpálil novou školu v Tatrách:  
tam je prvním – to je na počátku.

## KAŽDÝ NĚCO PRO VLAST!

„Ne dosti to,“ pravíte, „knihy psát;  
též vlastencem buď každý literát.“ –  
Buď také vlastencem, ty zvláště, Habakuku!  
Učiň jak Scaevola, upal si _pravou_ ruku.

## DOBROSRDEČNOST EPIGRAMATISTY

Šlichta praví: „Já jsem žurnalista,  
já vydávám archů za rok tři sta.  
Nač statky? Mne živí jen hlava má, můj duch!“  
Ach, já tě, Šlichto, lituji, že dobrý Bůh,  
jenž hovádkům přec seno, slámu požehnal,  
jen tobě skrovnou tak a špatnou píci dal.

## ZLE, MATIČKO, ZLE!

Poctivému hrozí jenom hlad,  
zloději zas jenom šibenice;  
český literát  
má trampot více;  
jemu hrozí hlad  
i šibenice.

## \* \* \*

…x stal se za své vytištěné ctnosti

oudem přemnohých _učených_ společností,  
našinec mu ty dekrety přece nezávidí –  
jen když není oudem v společnosti  
_moudrých_ lidí.

## JEREMIÁDA O ČESKÉM DIVADLE

Ach, nastali nám přežalostní dnové,  
v jednom hrají Němci, v druhém Arabové! –  
My, chudáci, nemůžem se žádného uchopit,  
musíme své groše do obou dvou klopit.

## INITIUM SAPIENTIAE[**\[28\]**](../Text/epigrami_020.html#_ftn28)

Všechno, co v Písmě stojí,  
smysl má dvojí, trojí;  
proto jsem T…ovi radu dal,  
aby se o písmo nehádal.

## \* \* \*

Kterakpak vám nenadati učených knedlíků,

když zkoumáte, co je duše, v chemickém rendlíku;  
co o té mojí v biblí stojí, že jest Boží dech, –  
co ty o své vychemičíš, to si, Němče, nech!

</section>

[^1]: Definitio disciplinaris – věroučná definice.

[^2]: Perfectibilitas fidei catholicae – dokonalost katolické víry.

[^3]: Aus ihren Werken werder ihr sie erkennen – podle jejích skutků poznáte ji.

[^4]: Demonstratio miraculorum – důkaz zázraků.

[^5]: Ecclesia militans – církev bojující.

[^6]: Evangelium sophisticum – sofistikované, chytrácké evangelium.

[^7]: Societas Jesu – Tovaryšstvo Ježíšovo.

[^8]: Vetus testamentum praefiguravit Novum – Starý zákon, předobraz Nového.

[^9]: Erdengötter – zemští bohové.

[^10]: Oberstlandesamtsprojekt – návrh nejvyššího zemského úřadu.

[^11]: Ins Stammbuch Sr Hochgeboren – do památníku Jeho Výsosti.

[^12]: Figura inversionis – způsob obratu.

[^13]: Ius regale – panovnické právo.

[^14]: _Professor iuris examinans dicit –_ Zkoušející profesor práva praví.

[^15]: _Studiosus respondens dicit –_Odpovídající student praví.

[^16]: Verba docent, exempla trahunt – slova poučují, příklady táhnou.

[^17]: Antigall – rozuměj Gall = Havel (Havlíčkův pseudonym).

[^18]: Triplex immaculatio – trojnásobná neposkvrněnost.

[^19]: Umgang mit Menschen – styk s lidmi.

[^20]: Beata Virgo Maria jesuitis salutem – Blahoslavená Panna Maria pozdravuje jezuity.

[^21]: Les Bohémiens et les Caraïbes – Cikáni a moderní Karibové (indiánští lidojedi).

[^22]: Landtag – zemský sněm.

[^23]: Comparatio a maiori ad minus – přirovnání většího k menšímu.

[^24]: _Kollarus_, poeta magnus nec non philantropus slavicus – Kollár, velký básník a slovanský. Lidumil.

[^25]: _Gallus Borovianus_, qui habet malum cor – Havel Borovský, který má špatné srdce.

[^26]: **Kollarus** oculos sursum tollit et dicit rimum – Kollár zvedne oči vzhůru a říká rým.

[^27]: **Gallus procurrit** in scenam et despicienter dicit rimum – Havel vyběhne na scénu a s pohrdáním říká rým.

[^28]: Initium sapientiae – počátek moudrosti.

[^29]: Ex ungue leonem – podle drápu poznáš lva.

[^30]: Versus memoriales  – verše k zapamatování.
