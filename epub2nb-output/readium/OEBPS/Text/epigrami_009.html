<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Epigramy</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection1">
<h2 class="mlpuroven2basne">Vlasti<br class="calibre14"/>
D. D. D.</h2>

<h3 class="mlpuroven3basne" id="sigil_toc_id_41">VELMI MNOHÝM ČESKÝM BÁSNÍKŮM</h3>

<p class="mlpverse">Věčná vaše píseň: „Jaká slast<br class="calibre14"/>
milovati českou vlast!“ –<br class="calibre14"/>
Má-li však mít z vaší lásky zisku,<br class="calibre14"/>
nedávejte písně své do tisku.</p>

<h3 class="mlpuroven3basne" id="sigil_toc_id_42">ETYMOLOGICKÝ</h3>

<p class="mlpverse">Odkud vzalo – zkouším žáky –<br class="calibre14"/>
jméno Rakous počátek? –<br class="calibre14"/>
Od <span class="mlpznakkurziva11b">raků</span>, neb oni taky<br class="calibre14"/>
chodí pořád nazpátek!“</p>

<h3 class="mlpuroven3basne" id="sigil_toc_id_43">OBRANA ČASOPISU „PŘÍTELE
MLÁDEŽE“</h3>

<p class="mlpverse">Sto let v očistci ať za tu křivdu hoří,<br class="calibre14"/>
kdo nadává pro Přítele konzistoři:<br class="calibre14"/>
vždyť chudinka nemá žádné děti;<br class="calibre14"/>
jak má umět s dětmi zacházeti!</p>

<h3 class="mlpuroven3basne" id="sigil_toc_id_44">ETNOGRAFSKÝ</h3>

<p class="mlpverse">Hanák velké panák,<br class="calibre14"/>
ztěžka vekračoje:<br class="calibre14"/>
jedno nohó drohó<br class="calibre14"/>
kpředo postrkoje.</p>

<h3 class="mlpuroven3bezza" id="sigil_toc_id_45">GEOGRAFICKÝ</h3>

<p class="mlpversepodnadpis">(Když se zeměpisci chlubili, že do Čech odjinud
žádná řeka neteče.)</p>

<p class="mlpverse">Nechlubte se, vlastenci,<br class="calibre14"/>
není to věc řádná,<br class="calibre14"/>
že neteče odjinud<br class="calibre14"/>
do Čech voda žádná.</p>

<p class="mlpverse">Točíme-li ze sudu<br class="calibre14"/>
nedolévajíce,<br class="calibre14"/>
zůstanou nám naspodu<br class="calibre14"/>
brzy jen kvasnice.</p>

<p class="mlpverse">Nechlubte se, nechlubte,<br class="calibre14"/>
špatná je to sláva,<br class="calibre14"/>
že vytéká do Němec<br class="calibre14"/>
všechna česká šťáva.</p>

<h3 class="mlpuroven3basne" id="sigil_toc_id_46">MEČ A KALICH</h3>

<p class="mlpverse">Proč byly husitské rvačky? –<br class="calibre14"/>
Rozhodnout se nimi mělo,<br class="calibre14"/>
má-li se jíst boží tělo<br class="calibre14"/>
s omáčkou neb bez omáčky.</p>

<h3 class="mlpuroven3bezza" id="sigil_toc_id_47">OZNÁMENÍ</h3>

<p class="mlpversepodnadpis">(Z ruských novin)</p>

<p class="mlpverse">V Evropě se ztratil<br class="calibre14"/>
před dvěma sty lety – <span class="mlpznakkurziva11b">český král</span><i class="calibre11">,<br class="calibre14"/>
</i>žádá se uctivě,<br class="calibre14"/>
by ho, kdo ho najde, – odevzdal<br class="calibre14"/>
v Petěrburku Mikuláši cáru,<br class="calibre14"/>
dá mu za to bečku kaviáru.</p>

<h3 class="mlpuroven3basne" id="sigil_toc_id_48">OST UND WEST</h3>

<p class="mlpverse">Rytíř sv. Vladimíra mluví:</p>

<p class="mlpverse">Muzeum nestavte<br class="calibre14"/>
dole u Vltavy<br class="calibre14"/>
přijde z jara<br class="calibre14"/>
voda jará,<br class="calibre14"/>
do Němec ho splaví.</p>

<p class="mlpverse">Raději ho nechte<br class="calibre14"/>
na Hradčanech státi,<br class="calibre14"/>
bude na něj<br class="calibre14"/>
vítr zdravej<br class="calibre14"/>
od severa váti.</p>

<h3 class="mlpuroven3basne" id="sigil_toc_id_49">ČESKÁ MODLITBA</h3>

<p class="mlpverse">Svatý Jene z Nepomuku,<br class="calibre14"/>
drž nad námi svoji ruku,<br class="calibre14"/>
ať nám Bůh dá, co dal tobě,<br class="calibre14"/>
by náš jazyk nezhnil v hrobě!</p>

<h3 class="mlpuroven3basne" id="sigil_toc_id_50">NÁPIS NA JISTÉM DOMĚ NA
HRADČANECH</h3>

<p class="mlpverse">Pochválen buď Hospodin!<br class="calibre14"/>
Nebuď, brachu, ťululum;<br class="calibre14"/>
není zde větrný mlýn,<br class="calibre14"/>
je zde České muzeum.</p>

<h3 class="mlpuroven3bezza" id="sigil_toc_id_51">NÁPIS NA SOCHU KARLA IV.</h3>

<p class="mlpversepodnadpis">k pětistileté památce založení vysokých škol
pražských</p>

<p class="mlpverse">V školách Karlem řád uveden:<br class="calibre14"/>
Němcům tři a nám hlas jeden.<br class="calibre14"/>
Zdálo se nám málo být,<br class="calibre14"/>
chtěli jsme je všechny mít;<br class="calibre14"/>
zato nyní pláčem v hořkém času:<br class="calibre14"/>
„Otče Karle, kýž je kousek hlasu!“</p>

<h3 class="mlpuroven3basne" id="sigil_toc_id_52">LITERÁRNÍ ORIGINÁLNOST</h3>

<p class="mlpverse">Připodobníme, pane švaře,<br class="calibre14"/>
literaturu Němců – faře,<br class="calibre14"/>
z které by všechny hezké<br class="calibre14"/>
spisy a knihy české<br class="calibre14"/>
musely křticí listy brát,<br class="calibre14"/>
kdyby se někdy chtěly brát.</p>

<h3 class="mlpuroven3basne" id="sigil_toc_id_53">NOUZE NAUČILA DALIBORA HOUSTI</h3>

<p class="mlpverse">K divadlu se nám jen nedostává: dům,<br class="calibre14"/>
básníků, aktérů a pak publikum.<br class="calibre14"/>
Proto, páni, radím akcie<br class="calibre14"/>
k stavbě chrámu české Thalie.<br class="calibre14"/>
Když jich jenom hodně rozprodáte<br class="calibre14"/>
a pak honem cihel naděláte,<br class="calibre14"/>
musí být, kdo je akcionérem,<br class="calibre14"/>
básníkem, publikum nebo aktérem.</p>

<h3 class="mlpuroven3basne" id="sigil_toc_id_54">ÚČINKY BĚLOHORSKÉ BITVY</h3>

<p class="mlpverse">Pokavad se s Čechů<br class="calibre14"/>
kacířství nesmeklo,<br class="calibre14"/>
měli v Čechách nebe<br class="calibre14"/>
a po smrti peklo;<br class="calibre14"/>
co nám, Ferdinande,<br class="calibre14"/>
osud poslal tebe,<br class="calibre14"/>
máme v Čechách peklo<br class="calibre14"/>
a po smrti nebe.</p>

<h3 class="mlpuroven3bezza" id="sigil_toc_id_55">NÁPIS NA PRAŽSKÉM NÁDRAŽÍ</h3>

<p class="mlpversepodnadpis">vystaveném 1845</p>

<p class="mlpverse">Co se divíš, bratře Čechu, jak entuziasta?<br class="calibre14"/>
Připojili Prahu k Vídni železem – i basta.</p>

</div>
</body>
</html>